<div dir="rtl">

1. [سند چشم انداز](#%D8%B3%D9%86%D8%AF-%DA%86%D8%B4%D9%85-%D8%A7%D9%86%D8%AF%D8%A7%D8%B2)
    1. [کلیات سند](#%DA%A9%D9%84%DB%8C%D8%A7%D8%AA-%D8%B3%D9%86%D8%AF)
        1. [هدف](#%D9%87%D8%AF%D9%81)
        2. [تعاريف، مخفف‌ها، و كوته‌نوشت‌ها](#%D8%AA%D8%B9%D8%A7%D8%B1%D9%8A%D9%81-%D9%85%D8%AE%D9%81%D9%81%D9%87%D8%A7-%D9%88-%D9%83%D9%88%D8%AA%D9%87%D9%86%D9%88%D8%B4%D8%AA%D9%87%D8%A7)
        3. [منابع و مراجع](#%D9%85%D9%86%D8%A7%D8%A8%D8%B9-%D9%88-%D9%85%D8%B1%D8%A7%D8%AC%D8%B9)
    2. [موقعيت](#%D9%85%D9%88%D9%82%D8%B9%D9%8A%D8%AA)
        1. [بیان مسئله ، فرصت‌هاي کسب‌ و‌کار و جایگاه سیستم](#%D8%A8%DB%8C%D8%A7%D9%86-%D9%85%D8%B3%D8%A6%D9%84%D9%87--%D9%81%D8%B1%D8%B5%D8%AA%D9%87%D8%A7%D9%8A-%DA%A9%D8%B3%D8%A8-%D9%88%DA%A9%D8%A7%D8%B1-%D9%88-%D8%AC%D8%A7%DB%8C%DA%AF%D8%A7%D9%87-%D8%B3%DB%8C%D8%B3%D8%AA%D9%85)
    3. [توصيفِ ذينفعان و کاربران](#%D8%AA%D9%88%D8%B5%D9%8A%D9%81%D9%90-%D8%B0%D9%8A%D9%86%D9%81%D8%B9%D8%A7%D9%86-%D9%88-%DA%A9%D8%A7%D8%B1%D8%A8%D8%B1%D8%A7%D9%86)
        1. [اطلاعات آماري بازار هدف](#%D8%A7%D8%B7%D9%84%D8%A7%D8%B9%D8%A7%D8%AA-%D8%A2%D9%85%D8%A7%D8%B1%D9%8A-%D8%A8%D8%A7%D8%B2%D8%A7%D8%B1-%D9%87%D8%AF%D9%81)
        2. [ليست خلاصه‌اي از ذينفعان](#%D9%84%D9%8A%D8%B3%D8%AA-%D8%AE%D9%84%D8%A7%D8%B5%D9%87%D8%A7%D9%8A-%D8%A7%D8%B2-%D8%B0%D9%8A%D9%86%D9%81%D8%B9%D8%A7%D9%86)
        3. [ليست خلاصه‌ای از کاربران](#%D9%84%D9%8A%D8%B3%D8%AA-%D8%AE%D9%84%D8%A7%D8%B5%D9%87%D8%A7%DB%8C-%D8%A7%D8%B2-%DA%A9%D8%A7%D8%B1%D8%A8%D8%B1%D8%A7%D9%86)
        4. [محيط کاربران](#%D9%85%D8%AD%D9%8A%D8%B7-%DA%A9%D8%A7%D8%B1%D8%A8%D8%B1%D8%A7%D9%86)
        5. [نيازهاي کليدي ذينفعان يا کاربران](#%D9%86%D9%8A%D8%A7%D8%B2%D9%87%D8%A7%D9%8A-%DA%A9%D9%84%D9%8A%D8%AF%D9%8A-%D8%B0%D9%8A%D9%86%D9%81%D8%B9%D8%A7%D9%86-%D9%8A%D8%A7-%DA%A9%D8%A7%D8%B1%D8%A8%D8%B1%D8%A7%D9%86)
        6. [آلترناتيوها و رقبا](#%D8%A2%D9%84%D8%AA%D8%B1%D9%86%D8%A7%D8%AA%D9%8A%D9%88%D9%87%D8%A7-%D9%88-%D8%B1%D9%82%D8%A8%D8%A7)
    4. [مروري بر راهکار (محصول)](#%D9%85%D8%B1%D9%88%D8%B1%D9%8A-%D8%A8%D8%B1-%D8%B1%D8%A7%D9%87%DA%A9%D8%A7%D8%B1-%D9%85%D8%AD%D8%B5%D9%88%D9%84)
        1. [منظرهای راهکار (محصول)](#%D9%85%D9%86%D8%B8%D8%B1%D9%87%D8%A7%DB%8C-%D8%B1%D8%A7%D9%87%DA%A9%D8%A7%D8%B1-%D9%85%D8%AD%D8%B5%D9%88%D9%84)
        2. [خلاصه‌ای از قابليت‌ها](#%D8%AE%D9%84%D8%A7%D8%B5%D9%87%D8%A7%DB%8C-%D8%A7%D8%B2-%D9%82%D8%A7%D8%A8%D9%84%D9%8A%D8%AA%D9%87%D8%A7)
        3. [پيش‌فرض‌ها و وابستگي‌ها](#%D9%BE%D9%8A%D8%B4%D9%81%D8%B1%D8%B6%D9%87%D8%A7-%D9%88-%D9%88%D8%A7%D8%A8%D8%B3%D8%AA%DA%AF%D9%8A%D9%87%D8%A7)
        4. [هزينه و قيمت‌گذاری](#%D9%87%D8%B2%D9%8A%D9%86%D9%87-%D9%88-%D9%82%D9%8A%D9%85%D8%AA%DA%AF%D8%B0%D8%A7%D8%B1%DB%8C)
        5. [مجوز و نصب‌وراه‌‌اندازی](#%D9%85%D8%AC%D9%88%D8%B2-%D9%88-%D9%86%D8%B5%D8%A8%D9%88%D8%B1%D8%A7%D9%87%D8%A7%D9%86%D8%AF%D8%A7%D8%B2%DB%8C)
    5. [ويژگی‌های راهکار (محصول)](#%D9%88%D9%8A%DA%98%DA%AF%DB%8C%D9%87%D8%A7%DB%8C-%D8%B1%D8%A7%D9%87%DA%A9%D8%A7%D8%B1-%D9%85%D8%AD%D8%B5%D9%88%D9%84)
    6. [محدوديت‌ها](#%D9%85%D8%AD%D8%AF%D9%88%D8%AF%D9%8A%D8%AA%D9%87%D8%A7)
    7. [اولويت‌ها و پيش‌‌زمينه‌ها](#%D8%A7%D9%88%D9%84%D9%88%D9%8A%D8%AA%D9%87%D8%A7-%D9%88-%D9%BE%D9%8A%D8%B4%D8%B2%D9%85%D9%8A%D9%86%D9%87%D9%87%D8%A7)
    8. [ساير نيازمندي‌هاي راهکار (محصول)](#%D8%B3%D8%A7%D9%8A%D8%B1-%D9%86%D9%8A%D8%A7%D8%B2%D9%85%D9%86%D8%AF%D9%8A%D9%87%D8%A7%D9%8A-%D8%B1%D8%A7%D9%87%DA%A9%D8%A7%D8%B1-%D9%85%D8%AD%D8%B5%D9%88%D9%84)
        1. [نيازمندی‌های سيستم](#%D9%86%D9%8A%D8%A7%D8%B2%D9%85%D9%86%D8%AF%DB%8C%D9%87%D8%A7%DB%8C-%D8%B3%D9%8A%D8%B3%D8%AA%D9%85)
        2. [نيازمندی‌های کارايي](#%D9%86%D9%8A%D8%A7%D8%B2%D9%85%D9%86%D8%AF%DB%8C%D9%87%D8%A7%DB%8C-%DA%A9%D8%A7%D8%B1%D8%A7%D9%8A%D9%8A)
        3. [نيازمندی‌های محيطي](#%D9%86%D9%8A%D8%A7%D8%B2%D9%85%D9%86%D8%AF%DB%8C%D9%87%D8%A7%DB%8C-%D9%85%D8%AD%D9%8A%D8%B7%D9%8A)
    9. [نيازمندی‌های مستندسازی](#%D9%86%D9%8A%D8%A7%D8%B2%D9%85%D9%86%D8%AF%DB%8C%D9%87%D8%A7%DB%8C-%D9%85%D8%B3%D8%AA%D9%86%D8%AF%D8%B3%D8%A7%D8%B2%DB%8C)
        1. [راهنما‌ی استفاده](#%D8%B1%D8%A7%D9%87%D9%86%D9%85%D8%A7%DB%8C-%D8%A7%D8%B3%D8%AA%D9%81%D8%A7%D8%AF%D9%87)
        2. [راهنماي نصب، پيکره‌بندي، و راه‌اندازی](#%D8%B1%D8%A7%D9%87%D9%86%D9%85%D8%A7%D9%8A-%D9%86%D8%B5%D8%A8-%D9%BE%D9%8A%DA%A9%D8%B1%D9%87%D8%A8%D9%86%D8%AF%D9%8A-%D9%88-%D8%B1%D8%A7%D9%87%D8%A7%D9%86%D8%AF%D8%A7%D8%B2%DB%8C)

# سند چشم انداز

## کلیات سند

### هدف

هدف از ایجاد این سند ، تحلیل و بررسی و شناخت نیازمندی های سیستم پیاده سازی سامانه ی دفاع پروپوزال دانشجویان کارسناسی ارشد می باشد. در این سند تمرکز بر روی بررسی ویژگی هایی است که ذینفعان و کاربران نهایی آنها را خواسته اند ، همین طور دلایل وجود چنین نیاز هایی نیز بیان خواهد شد. لازم به ذکر است که این پروژه مبتنی بر فرایند RUP می باشد. استفاده از این سیستم برای مدیریت بهتر رویداد های مربوط به تهیه ی پروپوزال دانشجویان کارشناسی ارشد می باشد تا در وقت و هزینه های این فرآیند صرفه جویی های ممکن رخ بدهد .

### تعاريف، مخفف‌ها، و كوته‌نوشت‌ها

پروپوزال : پیشنهاد و طرح اولیه و نقشه کلی هرکار تحقیقی و تحقیقاتی است و در یک قالب از پیش تعیین شده ارائه می­شود . 
سامانه ی تحت وب : سامانه هایی که کاربران با استفاده از Browser های مرسوم به آن ها دسترسی پیدا میکنند.
استاد راهنما : استاد راهنما یکی از اعضای هیئت علمی دانشگاه است که مسئولیت هدایت تحصیلی و راهنمایی دانشجویان در مقاطع تحصیلی مختلف را در زمینه مشکلات آموزشی پژوهشی و فردی برعهده می‌گیرد.
تحقیق-محور : تحصیل با محوریت پژوهش است که دستاورد آن ارائه فناوری جدید، ارائه نظریه و ایده جدید، تولید دانش فنی، ثبت اختراع و غیره است که مشتمل بر اخذ واحدهای درسی محدود و الزام به ارائه پایان‌نامه است.
آموزش-محور : تحصیل با محوریت آموزش و به‌صورت واحدهای درسی و بدون پایان‌نامه بوده که گذراندن حداقل دو و حداکثر ۴ واحد سمینار، تحقیق و تتبع نظری الزامی است .
کاربر : هر کسی که مستقما از سیستم استفاده میکند .
ذینفع : کلیه افراد اعم از مدیر گروه ، استادان ، دانشجویان و حتی تیم پیاده سازی سیستم و همینطور تمامی افراد و سازمانها و نهاد ها و شرکت هایی که با سیستم تعامل دارند.

### منابع و مراجع

* اطلاعات ثبت شده از دانشجویان و اساتید در سیستم آموزش دانشگاه
* لیست پروپوزال های ثبت شده
* مصاحبه و مشاهدات جمع آوری شده از کاربران

## موقعيت

### بیان مسئله ، فرصت‌هاي کسب‌ و‌کار و جایگاه سیستم

در سیستم غیر تحت وب برای انجام امورات مربوط به تهیه ی پروپوزال و انتقال اطلاعات از نیروی انسانی و کاغذ استفاده میشود و زمان زیادی برای هماهنگی های لازم صرف میشود و امکان خطا در این هماهنگی ها زیاد است . در حالی که در سیستم تحت وب این کار ها با صرفه جویی در زمان و منابع و با دقت بالاتری و با مستند سازی ارتباط اساتید و دانشجو انجام می پذیرد .
 این سیستم با ایجاد محیطی user-friendly ارتباط بین دانشجو و اساتید را بهبود میبخشد و دسترسی و رسیدگی به امورات مربوط به پروپوزال ها را تسریع می­بخشد و دانشجو نیازی نیست برای گرفتن تاییدیه ها و ارتباط با اساتید هزینه هایی جهت رفت و آمد و نوشت افزار و زمان هایی برای انتظار در دفتر اساتید صرف کند و همچنین با مصاحبه های صورت گرفته به این نتیجه رسیدیم که اساتید و سیستم آموزشی نیز برای کم شدن حجم ملاقات ها و مرجوعاتشان وجود همچین سیستمی را ضروری می دانند .  با توجه به تعداد زیاد دانشجویان مقطع کارشناسی ارشد در این سال ها به نظر میرسد راه اندازی همچین سیستمی امری ضروری است تا از هزینه های جانبی کم شود .

## توصيفِ ذينفعان و کاربران

### اطلاعات آماري بازار هدف

بازار بهره وری از این پروژه میتواند وسعت زیادی داشته باشد چرا که همه ی دانشگاه هایی که دانشجویانی در مقطع کارشناسی ارشد دارند می توانند از این سیستم جهت صرفه جویی در هزینه های جانبی برای هماهنگی های لازم برای تهیه ی پروپوزال ها استفاده کنند .
 با نظر به این که این سیستم برای رسیدگی به امورات مربوط به پروپوزال ها در هر زمان قابل دسترس است ، در کار ها تسریع و دقت بیشتری ایجاد میکند ، هزینه های دانشگاه و دانشجو را تقلیل میدهد و همچنین استفاده از این محصول بسیار آسان بوده ، برای ذی نفعان از چندین جهت دارای جذابیت خواهد بود و به نظر میرسد با تعداد زیاد کاربران، این سیستم مورد استقبال این بازار قرار خواهد گرفت .

 ### ليست خلاصه‌اي از ذينفعان

 |نام|نقش|
 |---|---|
 | ریاست دانشگاه | تامین بودجه و امکانات لازم برای پروژه ونظارت بر روند اجرای پروژه |
 | اساتید | مسئولیت ترویج استفاده از سیستم و معرفی و آموزش آن به دانشجویان |
 | مجموعه ی IT دانشگاه | مسئوليت نظارت بر اجراي پروژه، مديريت نگهداري سیستم ، ایجاد بستری براي اجراي پروژه شامل تهیه ی سرور ها و ... |

 ### ليست خلاصه‌ای از کاربران

 | نام | نقش |
 |-----|-----|
 | دانشجویان | پروفایل مخصوص به خود را دارند که از قبل توسط ادمین ساخته شده است (استاد راهنمای دانشجو نیز توسط ادمین ثبت شده است ) و از  طریق آن می توانند موضوع خود را انتخاب کنند و با استاد راهنما و داوران در ارتباط باشند . |
 | اساتید | پروفایل مخصوص خود را دارند و در صورتی که استاد راهنما شوند با ثبت ادمین از این موضوع مطلع می شوند و در صورتی که به عنوان داور انتخاب شوند سیستم با آنها اطلاع خواهد داد . در صورتی که به عنوان داور پروپوزالی انتخاب شوند وظیفه دارند تا تاریخ معینی پروپوزال را داوری کنند . |
| شورای دانشکده | وظیفه ی بررسی نهایی پروژه را بر عهده دارد |
| Admin | وظیفه دارد تا اطلاعات مورد نیاز سیستم را وارد کند . این اطلاعات میتوانند اطلاعات پایه ی دانشجو و استاد راهنمای وی باشند و یا ابلاغیه هایی که در خصوص پروپوزال ها به دانشکده ها اعلام میگردد . در دانشکده وجود یک ادمین الزامی است . |

### محيط کاربران

سامانه ی دفاع پروپوزال دانشجویان کارشناسی ارشد با استفاده از تعداد افراد بین 4 تا 6 نفر پیاده می شود و این تعداد می توانند تغییر کنند و این سیستم در محیط های گونان برای سهولت در استفاده از آن پیاده می شود وهمین طور پیاده سازی آن در محیط وب در اولویت قرار دارد و برای دسترسی آسان تر این سیستم میتوان به آن از طریق مرور گر تلفن همراه متصل شد و یا نسخه برنامه تحت وب آن را بر روی تلفن همراه نصب کرد.زمان انجام یک فعالیت با این سیستم میتواند از یک ماه   تا یک سال به طول بیانجامد.

### نيازهاي کليدي ذينفعان يا کاربران

| نياز | راهکار فعلي | راهکار پيشنهادی |
|-----------------|-------------|------|
| ثبت و تاییدیه ی انتخاب موضوع پروپوزال | با گرفتن فرمی از آموزش و مشاوره های حضوری در صورت حضور استاد راهنما در رفترش و ثبت موضوع بر روی کاغذ و مراجعه به مدیر گروه برای تایید موضوع . | به جای رفت و آمد های مکرر و استفاده از کاغذ از سیستمی آنلاین و تحت وب استفاده کنیم که در هر زمانی قابل دسترس است و از منابع فیزیکی کمتری استفاده میکند . |
| انتخاب داور توسط مدیر گروه | مدیر گروه باید فیلد کاری هر استاد را بررسی کرده و سپس در صورت تناسب با موضوع پروپوزال ها به عنوان داور وی را ثبت کند و سپس به استاد داور حضورا خبر دهد و تایید وی را بگیرد . در صورت عدم موافقت استاد داور باید همه ی این مراحل را باری دیگر برای انتخاب استاد دیگری طی بکند . | به جای اتلاف وقت برای این امور میتوان در سیستم آنلاین استاد را به صورت اتوماتیک و با توجه به فیلد های کاری وی که قبلا در سیستم ذکر شده است انتخاب کرد . و در مدت زمان کمتری موافقت اساتید داور انتخابی را گرفت و در صورت رد در کمترین وقت ممکن استاد جایگزین را اتومات انتخاب نماید . |
| تهیه ی جدول زمان بندی دفاع ها | این کار به صورت دستی و با هماهنگی تک تک اساتید دخیل در پروژه انجام میشود که کاری زمان بر است و ممکن است بی دقتی هایی در این کار رخ بدهد | اگر اساتید تایم خالی خود را در سیستم وارد کنند سیستم به راحتی و به صورت اتوماتیک زمانی را برای هر دفاع اختصاص خواهد داد . |
| ارتباط اساتید و دانشجویان | دانشجویان برای ارزیابی و نظر خواهی در خصوص پروپوزال خود از اساتید مجبور هستند حضوری به دفتر این اساتید مراجعه کنند و زمان زیادی صرف انتظار کشیدن پشت در دفتر این اساتید و رفت و آمد های خود بکنند. | با ایجاد فضای مناسبی برای ارتباط آنلاین اساتید و دانشجویان و نظر دهی اساتید به صورت بر خط موانع ارتباط استاد و دانشجو برداشته میشود و این ارتباط به سادگی امکان میپذیرد . |
| نوشتن پروپوزال توسط دانشجو | این کار با صرف هزینه برای نوشت افزار و کاغذ همراه است و در صورت لزوم ویرایش پروپوزال هزینه های اضافی در بر دارد . | سامانه ی دفاع پروپوزال این امکان را به دانشجو میدهد تا پس از نظر خواهی از اساتید و داوران در همان محیط نرم افزار به اصلاح پروپوزال خود بپردازند بدون هزینه های اضافی . |

### آلترناتيوها و رقبا

هم اکنون در ایران سامانه ای تحت وب با عنوان ، " سامانه ی مدیریت جلسات و پیگیری مصوبات " که متعلق به شرکت ICAN است برای اجرای جلسات سازمان ها و مستند سازی مطالب بیان شده و از پیش فرستادن صورت جلسات برای افراد و رزرو مکان جلسه مورد استفاده قرار میگیرد . اما این سامانه برای انجام کار های مربوط به جلسه ی دفاع پروپوزال مفید است و نه در مراحل پیش از دفاع . در واقع این سامانه عام منظوره تر از سامانه ی دفاع پروپوزال است و همه ی اهداف آن را پوشش نمیدهد . بنابر این برای دانشگاه ها استفاده از سامانه ی دفاع پروپوزال مفید تر خواهد بود .

## مروري بر راهکار (محصول)

### منظرهای راهکار (محصول)

برای کارکرد صحیح این محصول در ابعاد مختلف نیاز به آن است که افراد مختلف و سازمان ها گزارشات و توضیحات خود را به عنوان ورودی درسیستم واردکنند و آن را بروز رسانی کنند که این بخش های مختلف و افراد شامل : دانشگاه , استادان , دانشجویان , وزارت علوم و... میشوند .

### خلاصه‌ای از قابليت‌ها

| مزيت برای مشتری | قابليت مرتبط |
|--------------|-----------------|
| صرفه جویی در هزینه ها | عدم نیاز به نوشت افزار فیزیکی از قبیل کاغذ و پرینتر و ... و کاهش هزینه های رفت و آمد که حاصل آنلاین بودن این سامانه است . |
| صرفه جویی در وقت | کاهش زمان های انتظار دانشجو برای پاسخگویی استاد و عدم لزوم رفت و آمد های مکرر به دانشکده که از طریق سیستم اعلان سامانه و آنلاین بودن آن برطرف میشود . |
| دقت بالا | اتوماتیک بودن برخی روند ها مانند انتخاب استاد و یا تنظیم برنامه ی زمانی جلسات دفاع |

### پيش‌فرض‌ها و وابستگي‌ها

در صورت تغییر فرمت پروپوزال و یا تغییری در شیوه ی ارائه ی پروپوزال ایجاد شود ، این سند باید مورد بررسی مجدد قرار بگیرد .

همچنین پدید آمدن سیستم عاملی جدید که فراگیر شود که در آن صورت ممکن است برنامه را برای اجرا در آن سیستم عامل نیز بنویسند ، عامل بعدی میتواند وجود آمدن سرویس های جدید باشد به عنوان مثال نسل جدیدی از اینترت و یا راهکار های جدید ارتباطی و.... میتواند موجب بررسی مجدد اهداف پروژه بشود .

### هزينه و قيمت‌گذاری

هزینه ی این پروژه پس از عقد قرار داد با دانشگاه قطعی میشود و فعلا نمی توان قیمت گذاری انجام داد .

### مجوز و نصب‌وراه‌‌اندازی

کلیه حقوق این نرم افزار متعلق به تیم توسعه دهنده ی این نرم افزار می باشد و مشتری این پروژه حق تکثیر و فروش آن را به سازمان های دیگر ندارد. لازم به ذکر است که فرآیند نصب نرم افزار توسط شرکت صورت می پذیرد.

## ويژگی‌های راهکار (محصول)

سیستم باید دقت لازم را داشته تا از خطا های احتمالی در تنظیم برنامه ی جلسات دفاع جلوگیری شود.

## محدوديت‌ها

طبق خواسته ی مشتری طراحی UI نوشتن پروپوزال باید به صورت مرحله به مرحله باشد تا بر جذابیت آن بیفزاید . 

## اولويت‌ها و پيش‌‌زمينه‌ها

پیش از راه اندازی سیستم باید لیستی از مشخصات دانشجویان و اساتید و در کل کاربران از دانشگاه دریافت شود تا عملیات پیش ثبت نام توسط تیم نرم افزاری انجام شود . گروه های آموزشی نیز باید در سیستم از پیش تعریف شوند و بعدا امکان ویرایش آنها نیز وجود داشته باشد . سمت و زمینه ی کاری هر یک از اساتید نیز از اطلاعاتی است که باید ارائه شود و در نرم افزار لحاظ شود و امکان ویرایش آن تنها با اجازه ی مدیران بالاتر سیستم مانند مدیر گروه به اساتید داده شود .

فرمت پروپوزالی که مطابق با خواسته های دانشگاه است باید از پیش توسط دانشکده ها ارائه شود تا مطابق با آن مراحل تکمیل فرم پروپوزال انجام شود 

همچنین برای راه اندازی سیستم ، سرور های مورد نیاز باید توسط تیم IT  دانشگاه و با تامین بودجه ی ریاست دانشگاه تامین شود . در صورت درخواست دانشگاه یا صلاح دید تیم نرم افزاری باید امکان برگزاری جلساتی برای آموزش سیستم پیش از راه اندازی آن از طریق دانشگاه ایجاد شود .

##  ساير نيازمندي‌هاي راهکار (محصول)

### نيازمندی‌های سيستم

این نرم افزار تحت وب بر روی دستگاه های مختلف از قبیل رایانه ی شخصی ، موبایل ، تبلت و...  با سیستم عامل های متفاوت قابل اجراست و سخت افزار خاصی برای اجرا در سمت کاربر مورد نیاز نیست . صرفا برای راه اندازی سیستم و ذخیره ی اطلاعات نیازمند سرور هستیم که دانشگاه موظف به تهیه ی آن است . 

### نيازمندی‌های کارايي

سیستم باید در طی شبانه روز پاسخگوی کاربران باشد و سرعت پاسخگویی برای حداقل 95 درصد درخواست ها کمتر از 3 ثانیه باشد . باید در طراحی UI نرم افزار مسائل زیبایی شناختی برای جذب کاربران رعایت شود همچنین از لحاظ UX نیز کاربر احساس خوبی از کار کردن با نرم افزار داشته باشد و به مفید و کارا بودن نرم افزار اقرار کند .

### نيازمندی‌های محيطي

تخصیص محیطی امن برای استقرار سرور ها در دانشگاه لازم است و سعی شود  دمای اتاق در 18 درجه ی سانتی گراد پایدار بماند . انرژی برق سرور ها باید کنترل شود و در صورت قطع برق از ژنراتور استفاده شود . 

این محیط باید به سیستم های اطفای حریق هم مجهز شده باشد .

## نيازمندی‌های مستندسازی

### راهنما‌ی استفاده

در نرم افزار تحت وب این پروژه قسمتی تحت عنوان "راهنمای استفاده از سیستم" ایجاد می شودکه کلیات شیوه ی استفاده از سیستم در آن آمده است ، همچنین قسمتی تحت عنوان سوالات متداول نیز برای رجوع کاربران درصورت بروز مشکل ایجاد می شود .در نهایت کاربران در صورت بروز مشکل اساسی میتوانند از طریق ایمیل به تیم پشتیبان نرم افزار مشکل خود را مطرح کنند .

### راهنماي نصب، پيکره‌بندي، و راه‌اندازی

چون نرم افزار ما نرم افزاری تحت وب است ، در سمت کلاینت نیازی به نصب ندارد و از طریق مرورگر ها برای کاربران قابل دسترسی است . 
راه اندازی اولیه ی سیستم بر روی سرور نیز توسط خود تیم توسعه ی نرم افزار انجام میشود .
همچنین فایلی برای راهنمایی استفاده تحت عنوان Read Me به دانشگاه ارائه می شود .

</div>
